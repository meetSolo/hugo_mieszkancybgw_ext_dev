+++
title = 'Politechnika Gdańska przygotowała koreferat'
date = '2016-07-01'
draft = false
tags = ['dokumentacja']
+++

Na zlecenie Dyrekcja Rozbudowy Miasta Gdańska siedzibą, zespół naukowców Politechniki Gdańskiej, pod przewodnictwem dr hab. inż. Kazimierz Jamroz, prof. nadzw. PG, przygotował koreferat do analizy wielokryterialnej wariantów przebiegu trasy Nowa Politechniczna w Gdańsku.

<!--more-->

* Raport Politechniki Gdańskiej
  * [Treść raportu](01_Opis/01_Korefert_Raport.pdf)
  * [Załączniki](01_Opis/02_Korefert_zalaczniki.pdf)
* Plansze
  * [Wariant W1.1A1](02_Plansze_PDF/01_Wariant_W1.1A1.pdf)
  * [Wariant W1.1B4_1](02_Plansze_PDF/02_Wariant_W1.1B4_1.pdf)
  * [Wariant W1.1B4_2](02_Plansze_PDF/02_Wariant_W1.1B4_2.pdf)
  * [Wariant W1.1C1_1](02_Plansze_PDF/03_Wariant_W1.1C1_1.pdf)
  * [Wariant W1.1C1_2](02_Plansze_PDF/03_Wariant_W1.1C1_2.pdf)
 
<!-- TODO: tutaj powinien być abstrakt z koreferatu -->

## Wnioski przedstawione przez naukowców Politechniki Gdańskiej

Trasa Nowej Politechnicznej wraz z trasą Nowej Bulońskiej stanowią ważny element rozbudowy układu transportowego Gdańska, łączący Dolny i Górny Taras. Mając na względzie powyższą rangę i usytuowanie przedmiotowego połączenia, w koreferacie do dokumentacji projektowej firmy "Mosty Katowice" wskazano na następujące wnioski i rekomendacje:

1. Jednym z istotnych dokumentów jakie winny być sporządzone, przed rozpoczęciem prac nad projektem przebiegu tramwaju w ciągu Trasy Nowa Politechniczna, powinno być Studium Rozwoju Transportu w Gdańsku, ze szczególnym uwzględnieniem rozwoju Systemu Transportu Szynowego jako opracowania przedprojektowego, określającego uwarunkowania i potrzeby w przebudowie oraz organizacji transportu zbiorowego, w tym przede wszystkim układu tramwajowego. Dokument taki stanowiłby wsparcie merytoryczne w projektowaniu nowych tras tramwajowych w Gdańsku.
2. Wykonana w opracowaniu „Koncepcja programowa” analiza wielokryterialna wymaga uzupełnienia o inne, ważne dla wyboru preferowanego wariantu kryteria oraz dane pozwalające na obliczenie miar przyjętych dla tych kryteriów. Obecny stan dokumentacji nie pozwala na wykonanie w pełni takiej analizy.
3. Przeprowadzony test wykonany przy pomocy pełnego zestawu kryteriów wskazuję, że zestaw kryteriów i przyjęte dla nich miary i wagi mogą dać odmienny ranking wariantów i zestaw wariantów rekomendowanych do dalszych opracowań projektowych. Rekomenduje się, aby ostatecznego wyboru wariantu dokonać całościowo w ramach Studium Wykonalności obejmującego Trasę Nową Politechniczną z uwzględnieniem jej powiązań z Trasą Nowa Bulońska.
4. Przeprowadzone analizy potwierdzają możliwość wprowadzenia linii tramwajowej wzdłuż Trasy Nowa Politechniczna na skrzyżowaniu al. Grunwaldzkie z ul. Miszewskiego i Do Studzienki. Możliwości te są uwarunkowane lokalnymi i obszarowymi zmianami organizacji ruchu i geometrii skrzyżowań.
5.  Z uwagi na fakt, że system tramwajowy jest silnym czynnikiem rozwoju struktur miejskich, a jego rozwój wymaga szczególnego podejścia analitycznego, budowa ponad 10 km trasy tramwajowej (Nowa Bulońska Płn - Nowa Politechniczna), musi być oparta o analizy potwierdzające jej funkcjonalność i efektywność w całym cyklu "życia" obiektu i w całym obszarze Gdańska.